ESTINZIONE ANTICIPATA A RICHIESTA DELL'UTILIZZATORE
L’Utilizzatore può rimborsare anticipatamente l’importo totale dovuto al Concedente facendone espressa richiesta. Il Concedente determina il capitale residuo
attualizzando i canoni a scadere al tasso annuo nominale indicato nel frontespizio del Contratto di Leasing e detraendo le spese di incasso dei canoni futuri ed eventuali
ratei di premi assicurativi a scadere, secondo quanto previsto dalle condizioni delle relative coperture assicurative. L’Utilizzatore deve versare al Concedente un
indennizzo calcolato in base alla durata residua del Contratto di Leasing pari a:
- I’ 1% dell’importo rimborsato in anticipo, se la durata residua è superiore ad un anno;
- lo 0,5% dell’importo rimborsato in anticipo, se la durata residua è pari od inferiore ad un anno.
L’indennizzo non dovrà superare l’importo degli interessi che l’Utilizzatore avrebbe pagato per la durata residua del Contratto di Leasing e non sarà richiesto se il
rimborso anticipato corrisponde all’intero debito residuo ed è pari o inferiore a 10.000 Euro

ESTINZIONE ANTICIPATA IN CASO DI INADEMPIMENTO
Il Concedente avrà facoltà di dichiarare la decadenza dal beneficio del termine e la risoluzione del Contratto di Leasing, mediante sua semplice comunicazione scritta
con la contestazione dell’inadempienza e la dichiarazione di volersi avvalere della clausola risolutiva e senza che occorra costituzione in mora o pronuncia giudiziaria,
nel caso in cui:
a) l’Utilizzatore non provveda puntualmente al pagamento di quattro canoni anche non consecutivi o di un importo equivalente del Contratto di Leasing;
b) vi sia stata l’infedele dichiarazione dell’Utilizzatore o degli eventuali coobbligati o garanti circa i dati e le informazioni forniti;
c) l’Utilizzatore non ritiri il Veicolo nei termini previsti;
d) l’Utilizzatore non adempia agli obblighi previsti dal Contratto di Leasing;
e) vi sia stata dichiarazione di fallimento dell’Utilizzatore o di sua ammissione ad altra procedura concorsuale, ivi compresa l’amministrazione straordinaria, nonché di
messa in liquidazione o comunque di cessazione dell’attività aziendale per lo svolgimento della quale viene utilizzato il Veicolo.
In tutti i casi di risoluzione del Contratto di Leasing, l’Utilizzatore si obbliga alla immediata restituzione del Veicolo al Concedente ed a corrispondergli in unica soluzione
qualunque somma che risulti già maturata a suo carico per canoni, spese, importi anticipati, interessi di mora, etc.
Al Concedente è altresì dovuto a titolo di risarcimento del danno, se ed in quanto lo richieda, il pagamento in unica soluzione del valore attuale – al tasso interno di
attualizzazione in vigore alla data di stipulazione del Contratto di Leasing - di tutti gli altri importi contrattualmente previsti a carico dell’Utilizzatore, e non pagati, fino al
termine della locazione finanziaria e del Valore di Riscatto, indicato nel frontespizio del Contratto di Leasing, al netto della eventuale somma realizzata dal Concedente
dalla vendita o dal reimpiego in leasing del Veicolo, il tutto fatto salvo l’eventuale conguaglio a favore dell’Utilizzatore.
Tutti gli importi già corrisposti a qualsiasi titolo dall’Utilizzatore restano definitivamente acquisiti dal Concedente.
Il mancato o ritardato pagamento dei canoni e degli altri corrispettivi previsti dal Contratto di Leasing comporterà, da parte del Concedente, la segnalazione alla Centrale
Rischi di Banca d’Italia nonché ai Sistemi di Informazioni Creditizie (S.I.C.) delle informazioni rilevanti nel rispetto delle disposizioni di legge e del “Codice di Deontologia
e di Buona Condotta per i Sistemi Informativi gestiti da Soggetti Privati in tema di credito al consumo, affidabilità e puntualità nei pagamenti”.