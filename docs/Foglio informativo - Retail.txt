Diritto di Recesso
Il Cliente potrà recedere dal Contratto di Finanziamento, entro 14 (quattordici) giorni dalla sua conclusione, inviando una lettera raccomandata A/R all’indirizzo:
CA Auto Bank S.p.A., C.so Orbassano 367, 10137 Torino all’attenzione del Customer Care o tramite PEC all'indirizzo: customer.care@pec.ca-autobank.com. Tale
comunicazione dovrà essere inviata per conoscenza anche al Convenzionato all’indirizzo da questi indicato.
In caso di recesso successivo all’erogazione del Finanziamento, dovranno essere restituite alla Società, non oltre 30 giorni dalla comunicazione della data di recesso: -
le somme versate a favore del Cliente; - gli interessi maturati fino al momento della restituzione, calcolati secondo quanto indicato dal Contratto di Finanziamento; - le
somme non ripetibili corrisposte dalla Società alla pubblica amministrazione (es. bolli contrattuali).
Il recesso esercitato nelle modalità sopra indicate si estenderà automaticamente ai contratti di servizi abbinati al Veicolo e/o al Contratto di Finanziamento (ivi incluse,
polizze a garanzia del credito, polizze Furto /Incendio, polizze RCA, ecc.).

Estinzione anticipata a richiesta del Cliente
Il Cliente può rimborsare anticipatamente, in tutto o parte, l’importo dovuto alla Società facendone espressa richiesta. La Società determina il capitale residuo
attualizzando le rate a scadere al tasso annuo nominale indicato in contratto e detraendo le spese di incasso delle rate future ed eventuali ratei di premi assicurativi a
scadere, secondo quanto previsto dalle condizioni delle relative coperture assicurative.
Il Cliente deve versare alla Società un indennizzo calcolato in base alla durata residua del Contratto di Finanziamento pari a:
- I’1% dell’importo rimborsato in anticipo, se la durata residua è superiore ad un anno;
- lo 0,5% dell’importo rimborsato in anticipo, se la durata residua è pari od inferiore ad un anno.
L’indennizzo non dovrà superare l’importo degli interessi che il Cliente avrebbe pagato per la durata residua del Contratto di Finanziamento e non sarà richiesto se il
rimborso anticipato:
1) è effettuato in esecuzione di un contratto di assicurazione stipulato a garanzia del credito;
2) avviene durante un periodo in cui non si applica un tasso di interesse espresso da una percentuale specifica fissa predeterminata;
3) corrisponde all’intero debito residuo ed è pari o inferiore a 10.000 Euro;
4) è effettuato a seguito di furto o incendio del Veicolo in esecuzione dell’obbligo previsto dal Contratto di Finanziamento in capo al Cliente di estinzione anticipata.

Estinzione anticipata in caso di inadempimento
La Società avrà facoltà di dichiarare la decadenza dal beneficio del termine e la risoluzione del Contratto di Finanziamento, senza che occorra costituzione in mora o
pronuncia giudiziaria, se:
a) il Cliente non provveda puntualmente al pagamento di almeno due rate del Finanziamento alle scadenze contrattualmente previste;
b) vi sia stata l’infedele dichiarazione del Cliente o degli eventuali coobbligati o garanti circa i dati e le informazioni forniti;
c) sia aperta una procedura concorsuale a carico del Cliente o degli eventuali coobbligati o garanti e il curatore non abbia già deciso di continuare il rapporto;
d) il Cliente non adempia agli obblighi previsti dal Contratto di Finanziamento.

In tali casi la Società potrà richiedere l’integrale pagamento, da effettuarsi entro 30 (trenta) giorni dalla data della comunicazione di richiesta dell’intero debito residuo del
Finanziamento, comprensivo delle rate scadute, delle rate a scadere comprendenti la sola frazione di capitale, degli eventuali interessi di mora, delle eventuali spese per
azioni di recupero stragiudiziale, sostenute per intervento del personale della Società e/o di società di recupero esterne e/o Studi Legali incaricati dalla stessa, delle
eventuali spese per azioni di recupero giudiziale sostenute, secondo quanto previsto dalle tariffe professionali forensi, vigenti al tempo del recupero, delle eventuali
spese per insoluto, nonché delle eventuali spese di protesto e di addebito della banca, come definiti nel presente Foglio informativo. In caso di mancato pagamento, a
decorrere dalla data di invio della comunicazione di richiesta di pagamento dell’importo dovuto e non pagato potranno essere applicati interessi moratori al tasso indicato
nel presente Foglio Informativo. Il mancato o ritardato pagamento delle rate previste dal Contratto di Finanziamento potrà comportare, da parte della Società, la
segnalazione del nominativo del Cliente e dell’eventuale garante/coobbligato nonché delle altre informazioni rilevanti alla Centrale Rischi di Banca d’Italia e ai Sistemi di
Informazioni Creditizie (S.I.C.) nel rispetto delle disposizioni di legge e del “Codice di Deontologia e di Buona Condotta per i Sistemi Informativi gestiti da Soggetti Privati
in tema di credito al consumo, affidabilità e puntualità nei pagamenti”.