Condizioni Generali di Finanziamento

Art. 3 - Diritto di Recesso
Il Cliente potrà recedere dal Contratto di Finanziamento, entro 14 (quattordici) giorni dalla sua conclusione,
inviando una lettera raccomandata A/R all’indirizzo: CA Auto Bank S.p.A., Corso Orbassano 367, 10137 Torino
all’attenzione del Customer Care o tramite PEC all'indirizzo: customer.care@pec.ca-autobank.com. Tale
comunicazione dovrà essere inviata per conoscenza anche all’ E.d.V. all’indirizzo da questi indicato. In caso di
recesso successivo all’ erogazione del Finanziamento, dovranno essere restituite alla Società, non oltre 30
giorni dalla comunicazione della data di recesso:
- le somme versate a favore del Cliente;
- gli interessi maturati fino al momento della restituzione, calcolati secondo quanto indicato nel frontespizio;
- le somme non ripetibili corrisposte dalla Società alla pubblica amministrazione (es. bolli contrattuali).
Il recesso esercitato nelle modalità sopra indicate si estenderà automaticamente ai contratti di servizi abbinati al
Veicolo e/o al Contratto di Finanziamento (ivi incluse, polizze a garanzia del credito, polizze Furto /Incendio,
polizze RCA, ecc.).

Art. 4 - Contratto di acquisto del Veicolo
Nel caso in cui il Cliente eserciti il diritto di recesso dal contratto di acquisto del Veicolo, la Richiesta di
Finanziamento si intenderà revocata o, se già concluso, il Contratto di Finanziamento si intenderà risolto.
La risoluzione comporterà i seguenti effetti:
a) la Società restituirà al Cliente le rate e gli eventuali interessi e spese di ritardato pagamento fino a quel
momento pagati dal Cliente;
b) null’altro verrà addebitato al Cliente. Sono a carico della Società tutti i rischi di mancata restituzione degli
importi finanziati da parte dell’E.d.V. e dei terzi fornitori dei servizi, ove previsti. In tal caso, la Società è
surrogata dal Cliente.
Il Cliente, per esercitare la risoluzione del Contratto di Finanziamento, deve comunicare alla Società e all’E.d.V.,
l’avvenuto suo recesso dal contratto di acquisto del Veicolo, tramite raccomandata A/R, entro 14 (quattordici)
giorni da tale evento.


Art. 7 - Rimborso anticipato
Il Cliente può rimborsare anticipatamente, in tutto o parte, l’importo dovuto alla Società facendone espressa
richiesta. In tal caso il Cliente ha diritto a una riduzione del costo totale del credito, escluse le imposte, pari a (i)
interessi dovuti per la vita residua del contratto, (ii) spese di incasso delle rate future, (iii) eventuali ratei di premi
assicurativi a scadere secondo quanto previsto dalle condizioni delle relative coperture assicurative e (iv) quota
parte delle spese “up front” finanziate (spese non ricorrenti quali ad esempio spese di istruttoria) calcolata sulla
base della curva degli interessi che si ricava dal piano di ammortamento. Nel caso in cui il TAN sia pari zero o in
caso di spese “up front” non finanziate, invece, verrà applicato il metodo lineare in funzione della durata del
finanziamento.In alternativa a quanto sopra, il Cliente potrà richiedere la prosecuzione delle polizze connesse al
veicolo, se previsto dalle condizioni delle coperture assicurative. Salvo i casi in cui la richiesta sia fatta ai sensi
del 120-quater del Testo Unico Bancario (T.U.B.), il Cliente deve versare alla Società un indennizzo calcolato in
base alla durata residua del Contratto di Finanziamento pari a:
- l’ 1% dell’importo rimborsato in anticipo, se la durata residua è superiore ad un anno;
- lo 0,5% dell’importo rimborsato in anticipo, se la durata residua è pari od inferiore ad un anno.
L’indennizzo non dovrà superare l’importo degli interessi che il Cliente avrebbe pagato per la durata residua del
Contratto di Finanziamento e non sarà richiesto se il rimborso anticipato:
1) è effettuato in esecuzione di un contratto di assicurazione stipulata a garanzia del credito;
2) avviene durante un periodo in cui non si applica un tasso di interesse espresso da una percentuale specifica
fissa predeterminata;
3) corrisponde all’intero debito residuo ed è pari o inferiore a 10.000 Euro.
In caso di furto e incendio del Veicolo il Cliente è tenuto a continuare a versare le rate nei termini previsti dal
Contratto di Finanziamento fino all’avvenuto risarcimento da parte della compagnia di assicurazioni, che
costituisce causa di estinzione anticipata del Finanziamento, da parte del Cliente (per la quale non verrà
addebitato alcun indennizzo).

